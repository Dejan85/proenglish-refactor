[
  {
    "h1": "Pripremite se za IELTS",
    "p": [
      "Put do upisa na studije u inostranstvu ili početka novog života u zemljama engleskog govornog područja počinje polaganjem IELTS testa. Ovaj test dokazuje vaše znanje engleskog jezika i priznaje ga veliki broj svetskih univerziteta. Takođe, priznaju ga sve emigracione službe svih zemalja koje uslovljavaju useljenje potvrdom o znanju engleskog. IELTS se odrzava par puta mesecno, a raspored za 2018. godinu pogledajte na ovom linku. Potrebno je da se za ispit prijavite 4 nedelje ranije, a ispit mozete da polazete u sledecim gradovima: ...... . ",
      "Za polaganje IELTS-a, pored dobrog znanja engleskog jezika, neophodna je i dobra priprema. Važno je da se upoznate sa formom testa, saznate koji skor je potrebno da postignete, proverite svoje znanje engleskog i fokusirano radite na postizanju odredjenog skora. "
    ]
  },
  {
    "h1": "Dođite do željenog broja bodova na IELTS testu iz prve",
    "p": [
      "IELTS (International English Language Testing System) je ispit kojim se proverava nivo znanja engleskog jezika. Postoje dva modula: Academic – za apliciranje na univerzitete i General – za one koji zele da emigriraju. Sastoji se od 4 dela: razumevanja teksta, slušanja, govora i pisanja.",
      "Kurs pripreme za  polaganje IELTS-a u English Square School se odvija kroz individualne časove i grupne časove (max. 6 polaznika na istom nivou znanja) i traje, u proseku, dva i po meseca.",
      "Nastava se izvodi kroz predavanja i simulacijske tekstove, pomoću kojih ćeš savladati strategije i metode kojima ćeš doći do što većeg broja bodova.",
      "Pre samog početka kursa, potrebno je uraditi besplatan simulacijski test. Ovaj test će pokazati trenutni nivo tvoga znanja i pomoći da se utvrdi u kojim oblastima treba da se posveti više pažnje u pripremi."
    ]
  },
  {
    "h1": "Garantujemo vaš uspeh!",
    "list": [
      "Kroz simulacijske testove steći ćeš rutinu i naučićeš strategiju za uspešnu izradu testa, tako da ti zvanični IELTS ispit neće predstavljati nikakav problem",
      "Individualizovani pristup u kome profesor svu svoju pažnju usmerava samo na tebe, tvoj specifičan način učenja i na nadogradnju tvog znanja",
      "Svaki polaznik kursa dobija besplatno sav potreban materijal – udžbenike, testove, CD-ove i ostali propratni materijal",
      "Rad sa profesorkom sa iskustvom u pripremi kandidata za IELTS i čiji su učenici u 100% slučajeva dobili željeni broj poena na ovom ispitu"
    ]
  },
  {
    "h1": "Forma IELTS ispita i strategije",
    "arr": [
      {
        "h2": "1. IELTS Listening",
        "p": [
          "Ovaj deo IELTS ispita sastoji se iz četiri dela, a svaki deo ima po deset pitanja. Dok su prva dva dela u vezi sa svakodnevnim situacija u društvenom kontekstu, druga dva dela su tematski akademski."
        ],
        "h3": "IELST listening test",
        "list": [
          "npr. razgovor o turističkom aranžmanima i monolog",
          "npr. priča o lokalnim postrojenjima i objektima. Poslednja dva dela se tiču edukacije i profesionlanog treninga",
          "čućete razgovor između dva sagovornika (npr. dva studenta diskutuju, možda u društvu mentora)",
          "je monolog koji se tiče neke akademske teme"
        ]
      },
      {
        "h2": "2. Tipologija pitanja IELTS reading testa",
        "p": [
          "Reading deo IELTS testa podrazumeva iščitavanje 3 teksta u vezi sa akademskim temama (Academic Module), odnosno iščitavanje manje formalnih tekstova u vezi sa situacijama sa kojima se svakodnevno susrećemo: brošure za putovanja, uslovi za učlanjenje u klub, promocija događaja (General Module). Potrbeno je da savladaš različite tehnike čitanja: skimming, scanning, reading for gist."
        ],
        "h3": "Pitanja na koja ćeš odgovarati na testu su sledeća:",
        "list": [
          "Multiple Choice Questions – Ovo je uobičajeni tip pitanja na testovima iz engleskog jezika. Od tebe će se tražiti da izabereš tačan odgovor, od mogućih tri ili četiri, na zadato pitanje. Kako bi se našao tačan odgovor treba da nađeš relevantnu informaciju u odlomku i shvatiš njen smisao.",
          "True/False/ Not Given Questions –  Ovaj tip pitanja važi za najteži u okviru Reading-a. U pitanjima tačno/netačno/nije dato biće ponuđeno nekoliko tvrdnji. Treba da odlučiš da li se te tvrdnje poklapaju sa informacijama iz odlomka i stavom autora ili ne. Ovde je važna upotreba tehnike skimming-a.",
          "Matching Questions – Ovo je najčešći tip pitanja u IELTS Reading delu ispita i može se desiti da na njega potrošiš više vremena nego na ostale tipove pitanja. Prvo moraš razumeti šta se od tebe traži, a onda naći i razumeti informacija iz odlomka.",
          "Matching Headings Questions – Ovaj tip pitanja od tebe traži da spojiš podnaslove koji nose u sebi osnovnu ideju izraženu u paragrafu, sa odgovarajućim paragrafom. Od tebe se traži da identifikuješ glavne ideje svakog paragrafa vrlo precizno, zato što neki podnaslovi mogu imati slično značenje što može lako da te zbuni.",
          "Matching Information Questions – Ovaj tip pitanja od tebe traži da spojiš date informacije sa jednim od paragrafa koji u sebi sadrži određenu informaciju. Da bi se napravio savršen spoj, trebalo bi da preletiš preko odlomka i razumeš informacije u svakom paragrafu za vrlo kratko vreme.",
          "Matching Features Questions – Ovaj tip pitanja od tebe traži da spojiš određene stavke i njihove odlike. Takođe treba da pročitaš odlomak, nađeš i razumeš relevantne informacije.",
          "Sentence Completion Questions – Ovde se od tebe traži da dopuniš rečenicu sa nekoliko reči. Nemoj davati duge odgovore pošto obično postoji ograničen broj reči koje možeš da iskoristiš, najčešće ne više od jedne, dve ili tri reči. Možeš naći informaciju u odlomku na osnovu pitanja. Najčešće su reči u pitanjima uzete iz odlomka. Veoma je važno da dobro pročitaš ovo pitanje i ne napišeš više reči nego što je dozvoljeno.",
          "Summary Completion Questions – U ovom delu, moraćeš da dopuniš sažetak paragrafa koristeći nekoliko reči. Reči se obično nalaze u datom paragrafu, ali moraš obratiti pažnju na gramatiku. Treba promeniti glagolski oblik (dodati nastavak s/ed itd) u odnosu na kontekst.",
          "Short Answer Questions – Ovaj tip pitanja počinje sa ‘wh’ upitnom rečcom (when, what, where and who), a broj reči je takođe ograničen. Kao i sa ostalim pitanjima, treba naći relevantnu informaciju u odlomku na osnovu ključnih reči u pitanjima.",
          "Note/Table/ Diagram Label Completion Questions – Ovaj tip pitanja traži da dopuniš belešku, tabelu ili dijagram sa informacijama iz paragrafa. U nekim slučajevima treba da izabereš jednu ili više reči iz grupe. U drugom slučaju treba da nađeš reči u odlomku."
        ]
      },
      {
        "h2": "3. IELTS Writing: Academic vs. General",
        "p": [
          "IELTS Writing deo testa, bez obzira na modul, traje 60 min. i sastoji se iz dva dela. Iako je preporuka da prvi deo testa radite 20 min., a drugi 40 min., sami određujete koliko ćete vremena odvojiti za koji deo. Ovo je deo IELTS-a gde se testira vaše stvarno znanje engleskog, gramatike i vokabulara, te je potrebno da se dobro pripremite i popunite „rupe u znanju“, jer će iskusni ispitivači sigurno da ih uoče.",
          "Prijavite se za kurs jezika i zajedno sa profesorom utvrdite šta je potrebno da naučite da biste dobili potrebnu ocenu na Writing delu.",
          "Prvi deo writing testa je isti i za Academic i General Module IELTS ispita. Pisaćete esej na zadatu temu u vezi sa aktuelnim trendovima u obrazovanju, turizmu, učenju jezika. Potrebno je da pokažete objektivan uvid u temu i da izrazite sopstveno mišljenje, koristeći akademski vokabular u vezi sa temom. U drugom delu Writing-a pisaćete pismo - formalno, poluformalno, neformalno (IELTS General Module), a u Academic modulu dobićete sliku, odnosno grafikon ( line graph , bar graph) ili tabelu, pie chart, mapu ili proces koji morate rečima da predstavite. Većina vas se sa ovim nije susretala ni na svom maternjem jeziku i to bi mogao da predstavlja mali problem (naravno savladiv). Ukoliko ste studenti ekonomije ili nekih prirodnih nauka i imate iskustva u analizi ovih grafikona, vama će ovaj zadatak biti lakši nego studentima društvenih nauka. Morate savladati svih šest zadataka i naučiti da ih pišete, jer ne znate šta ćete dobiti na ispitu."
        ]
      },
      {
        "h2": "4. IELTS SPEAKING",
        "p": [
          "IELTS speaking se polaže pred ispitivačem. Sastoji se iz tri dela i ukupno traje 14 minuta. Sami ste sa ispitivačem i vaš usmeni odgovor se snima, a preslušaće ga barem tri osobe. Kao i u Writing delu, svi nedostaci u znanju engleskog isplivaće na površinu i uticaće na konačnu ocenu. Iako ćete imati utisak da „ćaskate“ sa ispitivačem, shvatite ovaj deo ispita ozbiljno i nikako nemojte da dajete kratke odgovore.",
          "Speaking deo IELTS testa se sastoji se iz tri dela.",
          "Prvi deo – Traje 3 minuta. Teme za ovaj deo su obično nešto vezano za vas i vaše hobije, vaš posao ili studije, slobodno vreme i kako ga provodite. Imaćete osećaj da ćaskate sa prijateljem, ali ne zaboravite da se od vas očekuje da date duže odgovore podržane primerima.",
          "Drugi deo – Dobijate karticu sa pitanjem i imate minut da pripremite odgovor koji mora trajati minimum jedan minut a maksimum dva. Tema je obično da opište nešto… hobi, koncert , tradicionlnu kuhinju vaše zemlje, posao snova, itd.",
          "Treci deo – Je apstraktniji i za nijansu teži. Obično je vezan za temu iz drugog dela. Recimo ako ste pričali o hrani u drugom delu, mogu vas pitati šta mislite koliko su ljudi svesni važnosti pravilne ishrane danas. Ukoliko ste dobili pitanje vezano za posao mogu vas pitati kako današnje drustvo meri uspeh. Treći deo je teži i nekada vam je teško da smislite odgovor i na srpskom, te je stoga važno i za ovaj deo se pripremiti."
        ]
      }
    ]
  }
]
